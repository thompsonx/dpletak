Diplomová práce prezentuje počítačovou aplikaci, jejímž hlavním cílem je umožnit uživateli jednoduše nastavit nástroj ESPRESO pomocí grafického rozhraní sestávající z formulářů a tlačítek. ESPRESO je sada počítačových programů sloužící k strojírenským simulacím jako například výpočet proudění tepla mezi brzdovým kotoučem a destičkou v brzdovém systému auta. ESPRESO je navrženo pro výpočetně náročné úlohy, kdy je zapotřebí výkonný stroj jako je superpočítač. Základní forma nastavování nástroje ESPRESO pomocí speciálních textových souborů může být pro nezkušeného uživatele složitá, proto bylo v rámci diplomové práce vyvinuta aplikace, která nastavování značně ulehčuje. Kromě formulářů a tlačítek umožňujících navolení jednotlivých parametrů pro výpočet, je aplikace schopná zobrazit 3D model předmětu, na němž budou prováděny výpočty (např.: brzdový kotouč s destičkou). Výsledek této práce je jeden z prvních kroků k zavedení tzv. HPC-as-a-service modelu, který zjednodušeně řečeno reprezentuje snahu zjednodušit přístup k superpočítači pro širokou odbornou veřejnost. 

