Technologický pokrok informačních technologií v posledních letech zásadně ovlivnil průmysl. Tyto změny jsou spojovány s příchodem Průmyslu 4.0. K výrazným novým metodám patří virtuální prototypování a počítačové simulace, které mnohdy vyžadují výkon superpočítače. ESPRESO je sada počítačových programů sloužící k strojírenským simulacím (např.: výpočet proudění tepla mezi brzdovým kotoučem a destičkou v automobilu). ESPRESO je navrženo pro výpočetně náročné úlohy a cílí na nejvýkonnější superpočítače. V oblasti superpočítání vzniká nový trend, tzv. HPC-as-a-service model, který zjednodušuje přístup k superpočítači pro širokou odbornou veřejnost. Tato diplomová práce prezentuje počítačovou aplikaci, jejímž hlavním cílem je umožnit uživateli jednoduše nastavit ESPRESO pomocí grafického rozhraní sestávající z formulářů a tlačítek. Základní forma nastavování nástroje ESPRESO pomocí speciálních textových souborů může být pro nezkušeného uživatele složitá, což vedlo k nápadu vývoje výsledné aplikace po vzoru HPC-as-a-service. Aplikace je mimo jiné schopná zobrazit 3D model objektu, s nímž budou prováděny výpočty (např.: brzdový kotouč s destičkou). 
